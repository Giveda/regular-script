# 明心版《大学》

整理者：张明心。

## 前言

相传，古本《大学》乃先秦时期的曾子所作，被收录于西汉《礼记》。至宋朝，在外来文化逐渐强势、儒学需要与时俱进的时代背景下，朱子将《大学》作为四书的第一部；让学生先读《大学》，以定学生之根本。

我读《大学》，觉得《大学》有很多（语序）错乱之处，所以我修改了《大学》，成就了《大学-明心版》。

本人保留此改本的著作权。本文实行付费转载，禁止免费转载。联系：692463260@qq.com ；转载的时候，你有义务明确注明出处（本文的网址），具体的著作权声明，请参考本仓库里的《License》文件。


## 致谢

正清老师问我： “什么是大学？大学给你的感觉是什么？”

我说： “我从大学中读出了两个字：爱心。”

谨以《大学-明心版》，把文中蕴含的爱心送给那些帮助过我的人，送给那些帮助过我的师、长、领、导，尤其送给我的女儿（谢谢你陪着我，特别的爱给特别的你）。

不要把《大学》当成教条主义。要把《大学》当成一段充满爱心的文字，一段有温度的关怀。


## 正文

读了很多不同的《大学》解读，也揣摩了很多遍《大学》原文，我突然意识到了一些东西，被深深感动。两千多年，不知有多少书被岁月无情淘汰。我想，也正是我读懂的这份极致的温暖和关怀，才让这本书能够跨越两千多年的漫长岁月；才让这本书不仅能经久不衰，而且能历久弥新；才让这本书作为传世经典，并将继续流传给我们的子孙。于是，我决定写出自己的理解，把这份极致的关怀、温暖、和感动传递出去。我历时半年，雕琢打磨了一篇1万6千多字的万字雄文，表达了我对《大学》的理解，表达了我从《大学》读到的有温度的关怀。该文思想深刻，感情饱满，读之感人肺腑。

本文是《大学明心改》的文言文版本。如果您从《大学》中读不出关怀和温暖，那么建议您阅读本人写作的《大学温暖版，白话文解读》。这个版本在微信公众号“张明心”(账号ID：qq692463260)。

### 凡例

正文中有少量的斜体字、加粗字。斜体字、加粗字均为注释，不属于原文。

### 第一章

大学之道，在明明德，在亲民，在止于至善。

知止而后有定；定而后能静；静而后能安；安而后能虑；虑而后能得。

物有本末、事有终始。知所先后，则近道矣。

古之欲明明德于天下者，先治其国；欲治其国者，先齐其家；欲齐其家者，先修其身；欲修其身者，先正其心；欲正其心者，先诚其意；欲诚其意者，先致其知。致知在格物。物格而后知至；知至而后意诚；意诚而后心正；心正而后身修；身修而后家齐；家齐而后国治；国治而后天下平。

自天子以至于庶人，壹是皆以修身为本。其本乱而末治者否矣。其所厚者薄，而其所薄者厚，未之有也。此谓知本。

### 第二章、第三章（合并）

所谓致知在格物者，言：欲致吾之知，在其物而穷其理也。盖人心之灵莫不有知，而天下之物莫不有理；惟于理有未穷，故于知有不尽也。是以《大学》始教：天下之物皆凡物，故而学者皆可因其已知之理而益穷之，以求至乎其极。至于用力之久，而一旦豁然贯通焉，则物之表里、正反、功用无不至。此谓“致知在格物”。

《大甲》曰："顾諟，天之明命"。《帝典》曰："克明峻德"。《康诰》曰："克明德"。 _此谓“明德”，_ 皆自明也。

《诗》云："於戏，前王不忘！"君子贤其贤而亲其亲，小人乐其乐而利其利，此以没世不忘也。 _有子曰：“信近于义，言可复也；恭近于礼，远耻辱也；因不失其亲，亦可宗也。”此谓“亲民”，此谓“物格”。_ 

《诗》云："瞻彼淇澳，菉竹猗猗。有斐君子，如切如磋，如琢如磨，瑟兮僩兮，赫兮喧兮。有斐君子，终不可喧兮！"如切如磋"者，道学也。"如琢如磨"者，自修也 _，皆自明也_ 。"瑟兮僩兮"者，恂栗也。"赫兮喧兮"者，威仪也。"有斐君子，终不可喧兮"者，道盛德至善，民之不能忘也。 _此之谓“至善”。此之谓“明德”。_ 

汤之《盘铭》曰："苟日新，日日新，又日新"。《康诰》曰："作新民"。《诗》曰："周虽旧邦，其命维新"。是故君子无所不用其极。 _此谓“明明德”，此谓“止于至善”。_ 

《诗》云："邦畿千里，维民所止"。《诗》云："穆穆文王，於缉熙敬止！"《诗》云："缗蛮黄鸟，止于丘隅"。子曰："于止，知其所止，可以人而不如鸟乎？"为人君，止于仁；为人臣，止于敬；为人子，止于孝；为人父，止于慈；与国人交，止于信。 _此谓“物格”，此谓“知止”。_ 

此谓知之至也。

### 第四章

所谓诚其意者，毋自欺也。如恶恶臭，如好好色，此之谓自谦。

曾子曰："十目所视，十手所指，其严乎！"故君子必慎其独也！
小人闲居为不善，无所不至，见君子而后厌然，掩其不善，而著其善。人之视己，如见其肺肝然，则何益矣！故君子必诚其意。

 _颜渊问仁。子曰：“克己复礼。为仁由己，而由人乎哉！”皆自明也，故君子必诚其意！_ 

 _颜渊曰：“请问其目。”子曰：“非礼勿听，非礼勿视，非礼勿言，非礼勿动。”此谓诚于中，形于外。_ 

富润屋，德润身，心广体胖；此谓诚于中，形于外。

故君子必诚其意！

### 第五章

所谓修身在正其心者，身有所忿懥，则不得其正；有所恐惧，则不得其正；有所好乐，则不得其正；有所忧患，则不得其正。心不在焉，则视而不见、听而不闻、食而不知其味。此谓“修身在正其心”。

### 第六章

所谓齐其家在修其身者，人之其所亲爱而辟焉，之其所贱恶而辟焉，之其所畏敬而辟焉，之其所哀矜而辟焉，之其所敖惰而辟焉。故好而知其恶，恶而知其美者，天下鲜矣。故谚有之曰："人莫知其子之恶，莫知其苗之硕"。此谓“身不修不可以齐其家”。

### 第七章

所谓治国必先齐其家者，其家不可教而能教人者，无之。《诗》云："桃之夭夭，其叶蓁蓁，之子于归，宜其家人。"宜其家人，而后可以教国人。《诗》云："宜兄宜弟。"宜兄宜弟，而后可以教国人。《诗》云："其仪不忒，正是四国。"其为父子兄弟足法，而后民法之也。故君子不出家而成教于国。此谓治国在齐其家。

 _有子曰：“礼之用，和为贵；先王之道斯为美。小大由之，有所不行；知和而和，不以礼节之，亦不可行也。”_ 子曰："听讼，吾犹人也。必也使无讼乎！"无情者不得尽其辞。大畏民志。 _教于讼。_ 此谓知本。

一家仁，一国兴仁；一家让，一国兴让；一人贪戾，一国作乱，其机如此。此谓一言偾事，一人定国。尧舜率天下以仁，而民从之；桀纣率天下以暴，而民从之。其所令反其所好，而民不从。是故君子有诸己而后求诸人，无诸己而后非诸人。所藏乎身不恕，而能喻诸人者，未之有也。故治国在齐其家。

 _有子曰：“其为人也孝悌，而好犯上者，鲜矣；不好犯上，而好作乱者，未之有也。君子务本，本立而道生。孝悌也者，其为仁之本与！”_ 
 孝者，所以事君也；弟者，所以事长也；慈者，所以使众也。康诰曰："如保赤子"。未有先学养子而后嫁者也。心诚求之，虽不中，不远矣。故治国在齐其家。

### 第八章

所谓平天下在治其国者：上老老而民兴孝，上长长而民兴弟，上恤孤而民不倍；是以君子有絜矩之道也。

所恶于上，毋以使下；所恶于下，毋以事上；所恶于前，毋以先后；所恶于后，毋以从前；所恶于右，毋以交于左；所恶于左，毋以交于右，此之谓絜矩之道。

《诗》云："乐只君子，民之父母。"民之所好好之，民之所恶恶之，此之谓民之父母。好人之所恶，恶人之所好，是谓拂人之性，灾必逮夫身。

《秦誓》曰：“若有一介臣，断断兮无他技，其心休休焉，其如有容焉；人之有技，若己有之；人之彦圣，其心好之；不啻若自其口出，寔能容之；以能保我子孙黎民，尚亦有利哉！人之有技，瑁嫉以恶之；人之彦圣，而违之俾不通；寔不能容，以不能保我子孙黎民，亦曰殆哉！唯仁人放流之，迸诸四夷，不与同中国”。见贤而不能举，举而不能先，命也。见不善而不能退，退而不能远，过也。此谓唯仁人为能爱人，能恶人。

生财有大道：“生之者众，食之者寡，为之者疾，用之者舒，则财恒足矣。” _有子曰：“百姓足，君孰与不足？百姓不足，君孰与足？”_ 

《楚书》曰：“楚国无以为宝，惟善以为宝”。德者，本也；财者，末也。外本内末，争民施夺，是故财聚则民散，财散则民聚。是故言悖而出者，亦悖而入；货悖而入者，亦悖而出。是故君子先慎乎德。有德此有人，有人此有土，有土此有财，有财此有用。 _此谓知本。_ 

舅犯曰：“亡人无以为宝，仁亲以为宝”。仁者以财发身，不仁者以身发财。未有上好仁而下不好义者也，未有好义其事不终者也，未有府库财非其财者也。 _此谓知本。_ 

孟献子曰：“畜马乘，不察于鸡豚；伐冰之家，不畜牛羊；百乘之家，不畜聚敛之臣。与其有聚敛之臣，宁有盗臣”。长国家而务财用者，必自小人矣，彼为善之。小人之使为国家，灾害并至；虽有善者，亦无如之何矣！此谓国不以利为利，以义为利也。

《诗》云："节彼南山，维石岩岩，赫赫师尹，民具尔瞻"。有国者不可以不慎，辟，则为天下僇矣。

### 第九章

《诗》云：“殷之未丧师，克配上帝，仪监于殷，峻命不易。”道得众则得国，失众则失国。《康诰》曰：“唯命不于常。”道善则得之，不善则失之矣。是故君子有大道，必忠信以得之，骄辟以失之矣。

## 后记

以上就是本人改版的《大学》文本。本人声明：保有著作权，公开；以文会友继续改进，以文会友合作推广。

联系人：明心

邮箱：692463260@qq.com

